# JokerGame-Stats
Ανάλυση αποτελεσμάτων παιχνιδιών ΤΖΟΚΕΡ

Η 3η εργασία είναι ομαδική εργασία και έχει ως στόχο την υλοποίηση της εφαρμογής JokerGame-Stats, η οποία επεξεργάζεται δεδομένα που λαμβάνει από την υπηρεσία ιστού (web service) που περιγράφονται στην ιστοσελίδα του ΟΠΑΠ https://www.opap.gr/web-services.

Η ΟΠΑΠ ΑΕ παρέχει τις εν λόγω διαδικτυακές υπηρεσίες μέσω web services τύπου REST (Representational State Transfer), προκειμένου να χρησιμοποιηθούν από οποιοδήποτε ενδιαφερόμενο μέρος. Τα σχετικά δεδομένα επιστρέφονται σε μορφή JSON (JavaScript Object Notation).

Ένα API είναι ένας κατάλογος λειτουργιών (operations) με τη μορφή web διευθύνσεων (Uniform Resource Identifiers - URIs) μαζί με τις παραμέτρους κλήσης αυτών (request parameters) των λειτουργιών. Επίσης, ένα API προσδιορίζει τις αναμενόμενες απαντήσεις (responses), ακολουθώντας  την αρχιτεκτονική REST. Συνήθως, η κλήση του API γίνεται από ένα άλλο σύστημα-πελάτη (client) που το χρησιμοποιεί. Συνεπώς, η ζητούμενη εφαρμογή JokerGame-Stats που θα πρέπει να κατασκευαστεί, θα είναι μια εφαρμογή πελάτης, η οποία θα καταναλώνει τα Web Services της ΟΠΑΠ Α.Ε. σχετικά με τα αποτελέσματα του παιχνιδιού Joker. 

Για τη χρήση των web services https://www.opap.gr/web-services δεν απαιτείται η δημιουργία λογαριασμού ή/και API KEY.  Το Swagger αρχείο (σύστημα τεκμηρίωσης) για τα Web Services βρίσκεται στο: https://api.opap.gr/numerics/v1.0/api-swagger

Για τις διαθέσιμες ενέργειες χρήσης του web service δίνεται ο παρακάτω πίνακας:

 

Και οι συνοδευτικές σημειώσεις για τον πίνακα:

 

Κατά τη φάση του σχεδιασμού, στην παρούσα εργασία μας ενδιαφέρει η υλοποίηση ενός γραφικού συστήματος διεπαφής (GUI), το οποίο θα εξυπηρετεί όλες τις παραπάνω υπηρεσίες.

Ωστόσο, κατά τη φάση της υλοποίησης, στην παρούσα εργασία μας ενδιαφέρει μόνο το παιχνίδι Joker (Tzoker), οπότε και σύμφωνα με τον παραπάνω πίνακα σημειώσεων πρόκειται για το gameId: 5104

Παράδειγμα 1: Σύμφωνα με τα παραπάνω, για να λάβουμε τα αποτελέσματα της πιο πρόσφατης κλήρωσης/ διαγωνισμού του παιχνιδιού Joker θα χρησιμοποιήσουμε την παρακάτω κλήση:

https://api.opap.gr/draws/v3.0/5104/last-result-and-active

η οποία επιστρέφει τα αποτελέσματα στην παρακάτω μορφή (JSON format) (τα αποτελέσματα ενδέχεται να διαφέρουν ανάλογα με το πότε πραγματοποιήθηκε η κλήση, αφού αφορούν στο πιο πρόσφατο παιχνίδι):

{
    "last": {
        "gameId": 5104,
        "drawId": 2390,
        "drawTime": 1642363200000,
        "status": "results",
        "drawBreak": 1800000,
        "visualDraw": 2390,
        "pricePoints": {
            "amount": 0.5
        },
        "winningNumbers": {
            "list": [
                1,
                29,
                26,
                24,
                17
            ],
            "bonus": [
                6
            ]
        },
        "prizeCategories": [
            {
                "id": 1,
                "divident": 0.0,
                "winners": 0,
                "distributed": 356871.53,
                "jackpot": 748954.15,
                "fixed": 0.0,
                "categoryType": 0,
                "gameType": "Normal",
                "minimumDistributed": 0.0
            },
            {
                "id": 2,
                "divident": 22575.97,
                "winners": 4,
                "distributed": 55178.93,
                "jackpot": 35124.97,
                "fixed": 0.0,
                "categoryType": 0,
                "gameType": "Normal"
            },
            {
                "id": 3,
                "divident": 2500.0,
                "winners": 20,
                "distributed": 50000.0,
                "jackpot": 0.0,
                "fixed": 2500.0,
                "categoryType": 1,
                "gameType": "Normal"
            },
            {
                "id": 4,
                "divident": 50.0,
                "winners": 326,
                "distributed": 16300.0,
                "jackpot": 0.0,
                "fixed": 50.0,
                "categoryType": 1,
                "gameType": "Normal"
            },
            {
                "id": 5,
                "divident": 50.0,
                "winners": 816,
                "distributed": 40800.0,
                "jackpot": 0.0,
                "fixed": 50.0,
                "categoryType": 1,
                "gameType": "Normal"
            },
            {
                "id": 6,
                "divident": 2.0,
                "winners": 16634,
                "distributed": 33268.0,
                "jackpot": 0.0,
                "fixed": 2.0,
                "categoryType": 1,
                "gameType": "Normal"
            },
            {
                "id": 7,
                "divident": 2.0,
                "winners": 10341,
                "distributed": 20682.0,
                "jackpot": 0.0,
                "fixed": 2.0,
                "categoryType": 1,
                "gameType": "Normal"
            },
            {
                "id": 8,
                "divident": 1.5,
                "winners": 49233,
                "distributed": 73849.5,
                "jackpot": 0.0,
                "fixed": 1.5,
                "categoryType": 1,
                "gameType": "Normal"
            }
        ],
        "wagerStatistics": {
            "columns": 2866438,
            "wagers": 503579,
            "addOn": []
        }
    },
    "active": {
        "gameId": 5104,
        "drawId": 2391,
        "drawTime": 1642536000000,
        "status": "active",
        "drawBreak": 1800000,
        "visualDraw": 2391,
        "pricePoints": {
            "amount": 0.5
        },
        "prizeCategories": [
            {
                "id": 1,
                "divident": 0.0,
                "winners": 0,
                "distributed": 0.0,
                "jackpot": 1105825.68,
                "fixed": 0.0,
                "categoryType": 0,
                "gameType": "Normal",
                "minimumDistributed": 1300000.0
            },
            {
                "id": 2,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 0.0,
                "categoryType": 0,
                "gameType": "Normal"
            },
            {
                "id": 3,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 2500.0,
                "categoryType": 1,
                "gameType": "Normal"
            },
            {
                "id": 4,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 50.0,
                "categoryType": 1,
                "gameType": "Normal"
            },
            {
                "id": 5,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 50.0,
                "categoryType": 1,
                "gameType": "Normal"
            },
            {
                "id": 6,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 2.0,
                "categoryType": 1,
                "gameType": "Normal"
            },
            {
                "id": 7,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 2.0,
                "categoryType": 1,
                "gameType": "Normal"
            },
            {
                "id": 8,
                "divident": 0.0,
                "winners": 0,
                "distributed": 0.0,
                "jackpot": 0.0,
                "fixed": 1.5,
                "categoryType": 1,
                "gameType": "Normal"
            }
        ],
        "wagerStatistics": {
            "columns": 0,
            "wagers": 0,
            "addOn": []
        }
    }
} 
Σημείωση: Το παραπάνω αρχείο JSON μπορεί να μελετηθεί και σε συνδυασμό με την ιστοσελίδα (https://www.opap.gr/apotelesmata-klhrwsewn-joker) ως προς την πιο εύκολη κατανόηση της απεικονιζόμενης πληροφορίας.
 
Παράδειγμα 2: Αντίστοιχα, για να λάβουμε τους κωδικούς αποτελεσμάτων, DrawIds, του παιχνιδιού ΤΖΟΚΕΡ για συγκεκριμένο εύρος ημερομηνιών (συγκεκριμένα για 01-12-2021 έως και 31-12-2021) θα χρησιμοποιήσουμε την παρακάτω κλήση:

https://api.opap.gr/draws/v3.0/5104/draw-date/2021-12-01/2021-12-31/draw-id

Κλήση HTTP
Για την κλήση HTTP προτείνουμε τη χρήση της βιβλιοθήκης OkHttp. Ενδεικτικό παράδειγμα:

 

Όλες οι απαντήσεις έρχονται σε μορφή JSON . Το JSON είναι ένας δομημένος τρόπος περιγραφής πληροφοριών που βασίζεται στη δομή του Map. Κάθε JSON Object αποτελείται από σύνολα Key-Value με δυνατότητα φωλιάσματος (nesting), όπου κάθε Value είναι είτε ένα άλλο JSON Object ή μια λίστα από JSON Objects κ.ο.κ. Για καλύτερη κατανόηση της δομής των αρχείων JSON μπορούν να χρησιμοποιηθούν και εργαλεία διαθέσιμα στο διαδίκτυο όπως το http://jsonviewer.stack.hu, τα οποία οπτικοποιούν τη δομή του αρχείου σε δεντρική μορφή (tree view).

Παρατηρούμε πως τα JSON Objects περιέχονται μέσα στα σύμβολα { και }, ενώ οι λίστες περιέχονται μέσα στα σύμβολα [ και ]  .

Επιπλέον, δίδονται οι παρακάτω προδιαγραφές που αφορούν τη λειτουργικότητα τους συστήματος.

Νο	Περιγραφή

R1	
Το σύστημα περιλαμβάνει τις παρακάτω επιλογές:

1.	Διαχείριση δεδομένων ΤΖΟΚΕΡ
2.	Προβολή δεδομένων ΤΖΟΚΕΡ ανά μήνα για συγκεκριμένο έτος
3.	Προβολή στατιστικών δεδομένων ΤΖΟΚΕΡ και εκτύπωση σε αρχείο pdf
4.	Έξοδος

R2	
Με τη διαχείριση των δεδομένων ΤΖΟΚΕΡ εμφανίζεται οθόνη στην οποία ο χρήστης επιλέγει τα δεδομένα που επιθυμεί να αντληθούν από το api. Συγκεκριμένα, επιλέγει είτε το id ενός παιχνιδιού, ώστε να προβληθούν οι λεπτομέρειες για το εν λόγω παιχνίδι, είτε εύρος ημερομηνιών, οπότε προβάλλονται οι λεπτομέρειες για όσα παιχνίδια έχουν γίνει εντός τους εύρους ημερομηνιών. 

Οι λεπτομέρειες που μας ενδιαφέρουν να αντληθούν για κάθε παιχνίδι είναι οι ακόλουθες:

•	Τυχεροί αριθμοί (νικητήρια στήλη)
•	Βασικές κατηγορίες επιτυχιών, όπου για κάθε κατηγορία θέλουμε να γνωρίζουμε τον αριθμό επιτυχιών και τα κέρδη ανά επιτυχία 

Εν συνεχεία, ο χρήστης έχει τη δυνατότητα να αποθηκεύσει τα δεδομένα που ανακτήθηκαν από το api σε ΒΔ. Σε αυτή την περίπτωση προηγείται έλεγχος ύπαρξης στη βάση δεδομένων των δεδομένων αυτών (από προηγούμενη αναζήτηση) και αν δεν υπάρχουν, αποθηκεύονται στη βάση δεδομένων.

Στην οθόνη διαχείρισης των δεδομένων εμφανίζονται επιπλέον τα πλήκτρα «Διαγραφή δεδομένων παιχνιδιού» και «Διαγραφή δεδομένων παιχνιδιών εντός εύρους ημερομηνιών»

Με την επιλογή της διαγραφής δεδομένων παιχνιδιού διαγράφονται από τη βάση δεδομένων τα σχετικά δεδομένα βάζει του id του εν λόγω παιχνιδιού και αντίστοιχα υλοποιείται και η διαγραφή παιχνιδιών εντός ορισμένου εύρους ημερομηνιών.

Η ολοκλήρωση οποιασδήποτε διαγραφής δεδομένων γίνεται αφού προηγηθεί ερώτημα επαλήθευσης με επιβεβαίωση από το χρήστη.


R3	
Στην οθόνη προβολής δεδομένων ΤΖΟΚΕΡ ανά μήνα για συγκεκριμένο έτος ο χρήστης έχει τη δυνατότητα να επιλέξει από μια λίστα τα διαθέσιμα έτη για τα οποία μπορούν να προβληθούν τα δεδομένα του κάθε μήνα. Με την επιλογή ενός έτους, εμφανίζονται οι 12 μήνες και έπειτα σε νέα σελίδα μπορεί ο χρήστης να δει τα συγκεντρωτικά δεδομένα ανά μήνα.
Για κάθε μήνα μας ενδιαφέρουν συγκεντρωτικά δεδομένα, συγκεκριμένα:
•	Πόσα παιχνίδια έγιναν
•	Πόσα χρήματα διανεμήθηκαν
•	Πόσα ΤΖΑΚ-ΠΟΤ έγιναν

R4	
Με την επιλογή προβολής στατιστικών δεδομένων ΤΖΟΚΕΡ και εκτύπωση σε αρχείο pdf, ουσιαστικά χρησιμοποιούμε το api call https://api.opap.gr/games/v1.0/{gameId}/statistics με το gameid του ΤΖΟΚΕΡ, το οποίο επιστρέφει τα στατιστικά των αριθμών που έχουν κληρωθεί σε ένα δοθέν εύρος ημερομηνιών. Τα στατιστικά των αριθμών πρέπει να μπορούν να προβληθούν υπό τη μορφή πίνακα, ενώ στη συνέχεια με την ύπαρξη αντίστοιχης επιλογής, δίνεται η δυνατότητα εκτύπωσης του παραγόμενου πίνακα σε αρχείο PDF.
R5	Αντίστοιχα με την απαίτηση R4, όταν ο χρήστης πατήσει το πλήκτρο «Προβολή στατιστικών στοιχείων κληρώσεων σε γραφική μορφή» εμφανίζεται οθόνη, η οποία παρουσιάζει τα στατιστικά στοιχεία για τα δεδομένα που είναι αποθηκευμένα στη βάση δεδομένων:

•	Συχνότητας εμφάνισης αριθμών (πέντε πιο συχνά εμφανιζόμενοι αριθμοί)
•	Συχνότητα εμφάνισης αριθμών joker (πέντε πιο συχνά εμφανιζόμενοι αριθμοί)
•	Μέσος όρος κερδών ανά κατηγορία  

Επιπλέον, 
•	Ο χρήστης επιλέγει κάθε φορά ποια στατιστικά στοιχεία θα παραχθούν.
•	Υπάρχει δυνατότητα ορισμού του χρονικού διαστήματος για το οποίο θα εμφανιστούν τα στατιστικά στοιχεία. Και εδώ ισχύουν  οι κανόνες διαμόρφωσης ημερομηνιών που αναφέρθηκαν στην απαίτηση R2. 



ΔΡΑΣΤΗΡΙΟΤΗΤΑ 1 – Διαχείριση Έργου


H διαχείριση έργου θα πρέπει να γίνει με βάση τη μέθοδο Scrum. H Scrum είναι μια σύγχρονη ευέλικτη μέθοδος, μια σύντομη εισαγωγή της οποίας δίνεται στο παράρτημα της παρούσας εργασίας.
Για τη διαχείριση έργου οι βασικοί ρόλοι είναι οι ακόλουθοι:
•	Ιδιοκτήτης προϊόντος (Product owner): Το ρόλο αυτό παίζει ο οικείος ΣΕΠ
•	Ομάδα ανάπτυξης (Scrum Team): Η κάθε ομάδα φοιτητών αποτελούμενη από 3 φοιτητές (κατ’ εξαίρεση 4 φοιτητές)
•	Ο διαχειριστής του έργου (Scrum Master): Ένας φοιτητής από την κάθε ομάδα θα αναλάβει αυτό το ρόλο 

Το έργο θα εκτελεστεί σε τρεις επαναλήψεις (sprints). Πιο συγκεκριμένα, οι δύο πρώτες επαναλήψεις θα είναι διάρκειας δύο εβδομάδων, ενώ η άλλη διάρκειας δέκα ημερών.
Σε κάθε επανάληψη η ομάδα θα πρέπει να αποφασίζει σε συνεργασία με τον product owner για το ποιες απαιτήσεις του product backlog θα συμπεριληφθούν στο sprint. 
Για την ευκολότερη διαχείριση του έργου προτείνεται τη χρήση του Trello. Το Trello είναι ένα Agile-style online εργαλείο διαχείρισης και προγραμματισμού εργασιών. Μπορείτε να βρείτε περισσότερες πληροφορίες και να κάνετε δωρεάν εγγραφή στην ιστοσελίδα του https://trello.com,  καθώς και να παρακολουθήσετε διαλέξεις που εξηγούν πως μπορεί να γίνει χρήση του Trello για έργα Scrum:
https://www.youtube.com/watch?v=pFbVxXOvQ8I
https://www.youtube.com/watch?v=3lSp-T4Fk5U
Κατά την έναρξη του έργου θα πρέπει να γίνει αξιολόγηση των απαιτήσεων ώστε να υπολογιστεί η απαιτούμενη προσπάθεια (effort) για κάθε απαίτηση με χρήση της μεθόδου planning poker - http://www.planningpoker.com/. 
Στη συνέχεια θα πρέπει να γίνει προτεραιοποίηση, ώστε να αποφασιστεί ποιες απαιτήσεις θα συμπεριληφθούν σε κάθε sprint. Για την προτεραιοποίηση θα πρέπει να χρησιμοποιηθεί η μέθοδος priority poker (http://www.uxforthemasses.com/priority-poker/) που αποτελεί μια παραλλαγή της planning poker, όπου οι συμμετέχοντες αντί να επιλέγουν εκτιμήσεις προσπάθειας για κάθε απαίτηση, επιλέγουν προτεραιότητες. Η μέθοδος είναι δυνατό να εκτελεστεί και μέσω του http://www.planningpoker.com/ χρησιμοποιώντας τις κάρτες «T-Shirt Sizes» με την παραδοχή ότι το XXS αντιστοιχεί στην μικρότερη προτεραιότητα και το XXL στη μεγαλύτερη. Στα πλαίσια αυτής της δραστηριότητας θα πρέπει να παραδοθούν:
1.	Υπολογισμός της απαιτούμενης προσπάθειας ανά απαίτηση τεκμηριώνοντας αναλυτικά τον τρόπο υπολογισμού της προσπάθειας.
2.	Υπολογισμός των προτεραιοτήτων των απαιτήσεων τεκμηριώνοντας αναλυτικά τον τρόπο υπολογισμού της προτεραιότητας. 
3.	To διάγραμμα GANNT, όπου θα παρουσιάζονται, τόσο οι επαναλήψεις (sprints), όσο και οι βασικές δραστηριότητες (tasks) της κάθε επανάληψης. 
4.	Το product backlog όπως αυτό διαμορφώθηκε σε κάθε επανάληψη σε μορφή φύλλου εργασίας (θα δοθεί σε μορφή xls και θα περιέχει τρία φύλλα εργασίας, ένα για κάθε επανάληψη) μαζί με τις συμπληρωματικές/βοηθητικές πληροφορίες που αποφασίσατε να συλλέξετε. 
5.	Για καθένα από τα user stories του product backlog να περιγράψετε τα κριτήρια αποδοχής (acceptance criteria). 
6.	Οι αναθέσεις των αρμοδιοτήτων στα μέλη της ομάδας σε κάθε επανάληψη (sprint).
7.	O χρόνος υλοποίησης ανά απαίτηση/ανά επανάληψη (sprint) σε σύγκριση με αυτά που είχαν προϋπολογισθεί, καθώς και το διάγραμμα κατανάλωσης προσπάθειας (burnt down chart). Να υπολογιστεί η ταχύτητα παράδοσης (velocity) για κάθε επανάληψη.
Η εργασία θα πρέπει να  κατανεμηθεί με τέτοιο τρόπο ώστε ΚΑΘΕ ΜΕΛΟΣ της ομάδας να αναλάβει την υλοποίηση (ανάπτυξη κώδικα) που αφορά κάποιες από τις απαιτήσεις.

Μαθησιακά Αποτελέσματα
Στην δραστηριότητα 1  θα σας δοθεί η δυνατότητα να κατανοήσετε και να μελετήσετε τις έννοιες:
•	Του κύκλου ζωής έργου λογισμικού, 
•	Της οργανωτικής δομής ενός έργου,
•	Των σύγχρονων εργαλείων συνεργασίας σε ένα έργο λογισμικού, 
•	Του ρόλου σε ένα έργο λογισμικού,
•	Της διαχείριση του αντικειμένου εργασιών του έργου,
•	Της διαχείρισης απαιτήσεων χρήστη,
•	Του χρονοδιαγράμματος του έργου,
•	Του διαγράμματος Gantt, καθώς και, 
•	Της εκτίμησης του κόστους.

ΔΡΑΣΤΗΡΙΟΤΗΤΑ 2 – Υλοποίηση Συστήματος

Ερώτημα Α – Διάγραμμα Κλάσεων και Υλοποίηση Κλάσεων σε Java.
Στο ερώτημα αυτό θα πρέπει:
A)	Να σχεδιάσετε το διάγραμμα Entity-Relationship (ER) του συστήματος και να κατασκευάσετε το script δημιουργίας των πινάκων της βάσης. Επεξηγήστε σύντομα το διάγραμμα καθώς και το περιεχόμενο των πεδίων του κάθε πίνακα.
B)	Να σχεδιάσετε το τελικό διάγραμμα κλάσεων του συστήματος JokerGame-Stats. Στο διάγραμμα θα πρέπει εκτός από τις κλάσεις του εννοιολογικού μοντέλου να εμφανίζονται οι κλάσεις του GUI, οι POJO κλάσεις και όποιες άλλες κλάσεις κρίνετε απαραίτητες. Επίσης το διάγραμμα θα πρέπει να είναι σε πλήρη αντιστοιχία με τον κώδικα του συστήματος. 
C)	Εισάγετε τον κώδικα για τις κλάσεις του συστήματος.
D)	Να δώσετε τις αντίστοιχες κλάσεις οντοτήτων (entity beans - POJOs) σε κώδικα Java. Θα πρέπει να εισάγετε ΜΟΝΟ τον κώδικα που έχετε γράψει εσείς και όχι αυτόν που παράγεται αυτόματα προσδιορίζοντας ευκρινώς το όνομα της κλάσης και της μεθόδου.

Μαθησιακά Αποτελέσματα
Στη δραστηριότητα 2.Α θα σας δοθεί η δυνατότητα να κατανοήσετε:
•	τη δημιουργία διαγράμματος κλάσεων, 
•	την έννοια της Βάσης Δεδομένων (ΒΔ),
•	την έννοια της διατήρησης δεδομένων,
•	το Java Persistence API (JPA).
Σχετικά με τις «Βάσεις Δεδομένων» θα μπορέσετε:
•	να ορίσετε τους πίνακες μιας ΒΔ,
•	να αναγνωρίσετε τις σχέσεις μεταξύ πινάκων σε ένα σχήμα ΒΔ.
Σχετικά με τη «διατήρηση δεδομένων» θα μπορέσετε:
•	να δώσετε 2 παραδείγματα οντοτήτων που διατηρούνται σε μια εφαρμογή.
Σχετικά με το «Java Persistence API» θα μπορέσετε:
•	να ορίσετε κλάσεις οντότητας στο JPA,
•	να κατανοήσετε όλες τις συσχετίσεις που υποστηρίζει το JPA,
•	να αναγνωρίσετε τις φάσεις του κύκλου ζωής μιας οντότητας στο JPA, 
•	να κατανοήσετε την αρχιτεκτονική του JPA και,
•	να κατασκευάσετε μια οντότητα JPA ορίζοντας τα κατάλληλα annotations.

Ερώτημα Β – Δημιουργία GUI Εφαρμογής
Να υλοποιήσετε τις συνοριακές κλάσεις, καθώς και το GUI της εφαρμογής. 

Μαθησιακά Αποτελέσματα
Στη δραστηριότητα 2.Β θα σας δοθεί η δυνατότητα:
•	να αναπτύξετε μια σύνθετη εφαρμογή σε Java με γραφικό περιβάλλον που να αλληλοεπιδρά με βάση δεδομένων με βάση ένα σύνολο δεδομένων απαιτήσεων.
Πιο συγκεκριμένα θα σας δοθεί η δυνατότητα:
•	να κατανοήσετε την έννοια της Γραφικής Διεπαφής Χρήστη,
•	να κατανοήσετε τη βιβλιοθήκη Swing,
•	να κατανοήσετε τα βασικά γραφικά στοιχεία του Swing,
•	να κατασκευάσετε με χρήση του περιβάλλοντος σχεδίασης του Netbeans γραφικά στοιχεία του Swing,
•	να κατασκευάσετε με χρήση του περιβάλλοντος σχεδίασης του Netbeans και του Netbeans binding ένα πίνακα του Swing που να αντλεί δεδομένα από μια οντότητα JPA
•	να κατασκευάσετε με χρήση του περιβάλλοντος σχεδίασης του Netbeans και του netbeans binding μια γραφική διεπαφή χρήστη με στοιχεία του Swing που να αντλούν δεδομένα από οντότητες του JPA.

 
Ερώτημα Γ  – Υλοποίηση συστήματος
Να υλοποιήσετε την παρουσίαση αποτελεσμάτων / στατιστικών στοιχείων που περιγράφεται στις απαιτήσεις R1 έως και R4.


Μαθησιακά Αποτελέσματα
Στη δραστηριότητα 2.Γ θα σας δοθεί η δυνατότητα:
•	να κατανοήσετε τη χρήση βιβλιοθηκών της Java.
•	να κατανοήσετε την επαναχρησιμοποίηση κώδικα.


Ερώτημα  Δ – Συνολικός Έλεγχος και Εκτέλεση της Εφαρμογής

Για κάθε απαίτηση του πίνακα απαιτήσεων εισάγεται σχετική εικόνα που να δείχνει τη λειτουργία της εφαρμογής. Η κάθε εικόνα θα συνοδεύεται από σύντομο σχολιασμό, ώστε να αποτελεί μια πολύ σύντομη περιγραφή έκτασης μιας παραγράφου, του τρόπου λειτουργίας του συστήματος (σύντομη έκδοση εγχειριδίου χρήσης – user guide). 

Μαθησιακά Αποτελέσματα
Στη δραστηριότητα 2.Ε θα σας δοθεί η δυνατότητα:
•	να κατανοήσετε την έννοια του ελέγχου ποιότητας λογισμικού

 


ΔΡΑΣΤΗΡΙΟΤΗΤΑ 3 – Κριτικός Απολογισμός του Έργου 
Στο τέλος του έργου κάντε έναν αναλυτικό και κριτικό απολογισμό του έργου αναφέροντας: 
1)	τα προβλήματα που αντιμετωπίσατε, τι θα αλλάζατε στο έργο αν είχατε τη δυνατότητα, 
2)	τις αποκλίσεις που είχατε στις επαναλήψεις σε σχέση με αυτά που ορίζονται στην εργασία, 
3)	το χρόνο που απαιτήθηκε για την κάθε δραστηριότητα με βάση τα στοιχεία που κρατήσατε και σε σχέση με το χρόνο που προϋπολογίσατε,
4)	πως αξιολογείτε το εργαλείο συνεργασίας trello και με ποιο τρόπο σας βοήθησε στην καθημερινή σας εργασία
5)	το πιο πολύτιμο μέλος της ομάδας σας και τον τρόπο που το επιλέξατε, 
6)	τους κινδύνους που πραγματώθηκαν, καθώς και πώς αποκριθήκατε σε αυτούς, 
7)	τι θα αλλάζατε σε ένα επόμενο αντίστοιχο έργο, καθώς και
8)	ποια ήταν τα θετικά σημεία που αποκομίσατε από αυτή την εργασία. 

